# -*- mode: mandoku-view; -*-
#+TITLE: 麗澤論說集錄
#+DATE: 2015-08-24 22:58:53.103331
#+PROPERTY: ID KR3a0052
#+PROPERTY: BASEEDITION WYG    
#+PROPERTY: JUAN 提要
<pb:KR3a0052_WYG_000-1a>¶
欽定四庫全書　　　　　子部一¶
　麗澤論説集錄　　　　　儒家類¶
　　提要¶
　　　　(臣/)等謹案麗澤論說集録十卷宋吕祖謙門¶
　　　　人雜錄其師之説也前有祖謙從子喬年題¶
　　　　記稱先君嘗所裒輯不可以不傳故今仍據¶
　　　　舊錄頗附益次比之喬年爲祖謙弟祖儉之¶
　　　　子則蒐錄者爲祖儉喬年又補綴次第之矣¶
<pb:KR3a0052_WYG_000-1b>¶
　　　　凡易説二卷詩説拾遺一卷周禮説一卷禮¶
　　　　記説一卷論語説一卷孟子説一卷史説一¶
　　　　卷雜説二卷皆&KR0227;以門人集錄字明非祖謙¶
　　　　所手著也祖謙初與朱子相得後以爭論毛¶
　　　　詩不合遂深相排斥黎靖徳所編語類以論¶
　　　　祖謙兄弟者别爲一卷其中論祖謙者凡三¶
　　　　十二條惟病中讀論語一條稍稱其善答項¶
　　　　平甫書罵曹立之書一條稱編其集者誤収¶
<pb:KR3a0052_WYG_000-2a>¶
　　　　他文其餘三十條於其著作詆繫辭精義者¶
　　　　二詆讀詩記者二詆大事記者五詆少儀外¶
　　　　傳者一詆宋文鑑者五詆東萊文集者三其¶
　　　　餘十一條則皆詆其學問如云東萊博學多¶
　　　　識則有之矣守約恐未也又云伯恭之弊盡¶
　　　　在於巧又云伯恭説義理大都傷巧未免杜¶
　　　　撰又云伯恭教人㸔文字也麤又云東萊聰¶
　　　　明㸔文理却不仔細緣他先讀史多所以㸔¶
<pb:KR3a0052_WYG_000-2b>¶
　　　　麤著眼又云伯恭於史分外仔細於經却不¶
　　　　甚理㑹又云伯恭要無不包羅只是撲過都¶
　　　　不精可謂抵隙攻瑕不遺餘力托克托等脩¶
　　　　宋史因置祖謙儒林傳中使不得列于道學¶
　　　　吕喬年記亦稱講說所及而門人記錄之者¶
　　　　祖謙無恙時嘗以其多舛戒無傳習殆亦陰¶
　　　　解朱子之説欲歸其失于門人也然當其投¶
　　　　契之時則引之同定近思錄使預聞道統之¶
<pb:KR3a0052_WYG_000-3a>¶
　　　　傳當其牴牾以後則字字譏彈身無完膚毋¶
　　　　亦負氣相攻有激而然歟語類載李方子所¶
　　　　記云伯恭更不教人讀論語而此書第六卷¶
　　　　爲門人集錄論語説六十八條又何以稱焉¶
　　　　道學之譏儒林也曰不聞道儒林之譏道學¶
　　　　也曰不稽古齗齗相持至今未已夫學者窮¶
　　　　研經義始可斷理之是非亦必博覽史書始¶
　　　　可知事之得失博學反約古有明訓朱氏之¶
<pb:KR3a0052_WYG_000-3b>¶
　　　　學精矣吕氏之學亦何可盡廢耶乾隆四十¶
　　　　六年四月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官(臣/)陸　費　墀¶
